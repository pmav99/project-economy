#################################
Πως συνδέεται το ΑΕΠ με το Χρέος;
#################################

:lang: el
:date: 2015-02-03
:modified:
:author: Θανάσης Αργυρίου
:tags: Ελλάδα, Δημόσιο Χρέος, ΑΕΠ
:category: Δημόσιο Χρέος
:series:  Δημόσιο Χρέος
:slug: πως-συνδέεται-το-ΑΕΠ-με-το-χρέος;
:summary: Μάθετε ποια είναι η σχέση του ΑΕΠ με το Χρέος. Μάθετε πότε αυτό διογκώνεται και πότε η
          διόγκωση μπορεί να πάρει τη μορφή χιονοστιβάδας.

Εισαγωγή
========

Σήμερα θα συζητήσουμε για τη σχέση που υπάρχει μεταξύ του Ακαθάριστο Εγχώριο Προϊόν (|ΑΕΠ|) και του
Δημόσιου Χρέους μιας χώρας.

Όσο και αν φαίνεται περίεργο, το μέγεθος του Δημοσίου Χρέους καθ' εαυτό δεν παίζει καμία σημασία.
Ναι, καλά διαβάσατε... **καμία σημασία**! Δεν έχει σημασία αν σαν χώρα χρωστάς 1 δις, 100 δις
ή χίλια. Αυτό που τελικά μετράει δεν είναι παρά το μέγεθος του Χρέους σε σχέση με το |ΑΕΠ| της
χώρας.

Ακαθάριστο Εθνικό Προϊόν
++++++++++++++++++++++++

Τι είναι όμως το |ΑΕΠ|;

    Το Ακαθάριστο Εγχώριο Προϊόν (|ΑΕΠ|) μιας χώρας είναι είναι το σύνολο των αγαθών και των
    υπηρεσιών που παράγονται σε αυτή κατά τη διάρκεια ενός έτους.

Με απλά λόγια για να υπολογίσουμε το |ΑΕΠ| μιας χώρας, πρέπει να αθροίσουμε:

* το σύνολο των μισθών των εργαζομένων,
* το σύνολο των κερδών των επιχειρήσεων,
* τη συνολική αξία της γεωργικής παραγωγής,
* τη συνολική αξία των κατασκευών που έγιναν μέσα στο έτος,
* την αξία οτιδήποτε άλλου παράχθηκε εντός του έτους στη χώρα,

Σχέση Χρέους - |ΑΕΠ|
++++++++++++++++++++

Ποια είναι όμως η σχέση του Χρέους με το |ΑΕΠ| και γιατί αυτή είναι σημαντική;

Η απάντηση είναι απλή. Πάρτε για παράδειγμα δύο πολίτες, τον Κώστα και την Μαρία, οι οποίοι έχουν
πάρει δάνειο του οποίου η δόση είναι 400€ το μήνα. Ο μισθός του Κώστα είναι 1200€, ενώ της Μαρίας
2.700€. Ποιος από τους δύο λέτε να δυσκολευτεί πιο πολύ να αποπληρώσει το χρέος του;

Αντικειμενικά λοιπόν, αν συγκρίνουμε δύο χώρες με ίδιο Δημόσιο Χρέος, η χώρα με το μεγαλύτερο |ΑΕΠ|
θα μπορεί να αποπληρώσει πιο εύκολα το Χρέος, καθώς μεγαλύτερο Εγχώριο Προϊόν σημαίνει περισσότερα
Δημόσια Έσοδα.

Για παράδειγμα, το Δημόσιο Χρέος της Ολλανδίας είναι 448,9 δις ευρώ (δηλαδή 133 δις
ευρώ μεγαλύτερο από της Ελλάδας) όμως το ποσό αυτό αντιστοιχεί μόλις στο 69% του |ΑΕΠ| της Ολλανδίας
και κανείς δεν θεωρεί πως είναι μεγάλο.

Αυτή η απλή διαίρεση (σαν αυτές που μαθαίνουμε στην  Α' Γυμνασίου) του ποσού του χρέους προς το |ΑΕΠ|
(Δημόσιο Χρέος/|ΑΕΠ|) αποτελεί το μέγεθος που έκαναν και κάνουν πως δεν καταλαβαίνουν οι ελληνικές
κυβερνήσεις και οι “εταίροι” - “σωτήρες”.

Πως προκύπτει το Δημόσιο Χρέος;
+++++++++++++++++++++++++++++++

Κάθε χρόνο το Δημόσιο Ταμείο έχει έσοδα και έξοδα. Αν τα έσοδα του είναι περισσότερα έχει πλεόνασμα, αν τα
έξοδα είναι περισσότερα τότε έχει έλλειμμα.  Αν μια χρονιά υπάρχει έλλειμμα, τότε η κυβέρνηση,
προκειμένου να το καλύψει, θα πρέπει να δανειστεί.

Στο σημείο αυτό θα πρέπει όμως να ξεκαθαρίσουμε κάτι.

Ένα (μεγάλο) μέρος των εξόδων του κράτους δεν αφορά τις καθαρά λειτουργικές ανάγκες του, αλλά την
αποπληρωμή τόκων για τα δανεικά των προηγούμενων ετών. Αν από τα συνολικά έξοδα αφαιρέσουμε τα έξοδα
για τόκους προκύπτουν τα « **πρωτογενή έξοδα** ».

Αν τα έξοδα αυτά είναι περισσότερα από τα έσοδα, τότε λέμε ότι το Δημόσιο έχει « **πρωτογενές
έλλειμμα** ».  Σε αυτή την περίπτωση το κράτος χρειάζεται δανεικά, όχι μόνο για να πληρώσει τους
τόκους που χρωστάει, αλλά ακόμα και για *τις ίδιες τις λειτουργικές του ανάγκες*.

Σε αντίθετη περίπτωση, αν τα έσοδα είναι περισσότερα από τα πρωτογενή έξοδα, τότε έχουμε
« **πρωτογενές πλεόνασμα** ». Αυτό σημαίνει ότι μπορεί να χρησιμοποιήσει ένα τμήμα του πρωτογενούς
πλεονάσματος για να ξεπληρώνει τα παλιά χρέη.

Διόγκωση Δημοσίου Χρέους
++++++++++++++++++++++++

Πως όμως διογκώνεται το Δημόσιο Χρέος και γιατί αυτή η αύξηση μπορεί να πάρει τη μορφή
χιονοστιβάδας;

Η αύξηση ή μείωση του δημοσίου χρέους ως ποσοστού του |ΑΕΠ| εξαρτάται από:

* το ετήσιο ύψος του δημοσίου ελλείμματος (ή πλεονάσματος),
* διάφορα έκτακτα δημόσια έσοδα/έξοδα και οι μη τακτικές προσαρμογές χρέους (τα κουρέματα ντε!),
* το ύψος του επιτοκίου,
* την αύξηση ή μείωση του |ΑΕΠ|,

Ας δούμε κάθε παράγοντα ξεχωριστά.

Ύψος Δημόσιου Ελλείμματος
-------------------------

H σχέση του Ελλείμματος με Δημόσιο Χρέος είναι η εξής:

    Το χρέος κάθε χρονιάς είναι ίσο με το άθροισμα του Χρέους και του Ελλείμματος της προηγούμενης
    χρονιάς

Με απλά λόγια δηλαδή, το Δημόσιο Χρέος του 2015 είναι ίσο με το Χρέος του 2014 συν το Δημόσιο
Έλλειμμα του 2014.  Κατά συνέπεια, το Δημόσιο Χρέος αυξάνεται όταν τα νέα δανεικά που παίρνει κάθε
χρόνο ένα κράτος είναι περισσότερα από αυτά που ξεχρεώνει.


* Ο δεύτερος παράγοντας μεταβολής του δημοσίου χρέους είναι οι προσαρμογές ελλείμματος ή χρέους μη
  τακτικού χαρακτήρα. Εκτός από τα έσοδα και έξοδα που αφορούν μόνιμες λειτουργίες του δημοσίου
  μπορεί να προκύψουν έσοδα και έξοδα που δεν έχουν μόνιμο χαρακτήρα. Για παράδειγμα
  η ιδιωτικοποίηση μιας δημόσιας επιχείρησης αποφέρει έσοδα εκείνο το έτος, αλλά δεν μπορεί να
  επαναληφθεί τα επόμενα. Το ίδιο ισχύει και με οποιεσδήποτε μειώσεις ή διαγραφές χρέους όπως π.χ.
  το κούρεμά του. Αντίστοιχα, η ανακεφαλαίωση των τραπεζών από το Δημόσιο δεν αποτελεί τακτική
  δαπάνη που θα επαναλαμβάνεται για όλα τα έτη (αν και στην πράξη γίνεται εδώ και πολλά συνεχόμενα
  έτη, αλλά αυτό είναι μια ξεχωριστή ιστορία …)

Ύψος Επιτόκιου
--------------

Το ύψος του επιτοκίου δανεισμού είναι σημαντικός παράγοντας, καθώς μια αύξηση στο επιτόκιο σημαίνει
ότι για το ίδιο ποσό δανεικών το Δημόσιο πληρώνει όλο και μεγαλύτερους τόκους. Αν το ποσό των τόκων
είναι μεγάλο, ακόμα και με πρωτογενές πλεόνασμα, το Δημόσιο μπορεί να έχει συνολικό έλλειμμα, με
αποτέλεσμα το χρέος να αυξάνεται. Ένα σχετικά μεγάλο επιτόκιο μπορεί να δημιουργήσει δυναμική
απότομης διόγκωσης του χρέους.

Μεταβολή |ΑΕΠ|
--------------

* Όμως, όπως εξηγήσαμε παραπάνω, αυτό που μετράει κυρίως δεν είναι το πόσο του χρέους, αλλά το ποσό
  του χρέους σε σχέση με το |ΑΕΠ|. Αν το |ΑΕΠ| αυξάνεται κάθε χρόνο πιο γρήγορα από το ποσό του δημοσίου
  χρέους, τότε το Δημόσιο Χρέος ως ποσοστό του |ΑΕΠ| μειώνεται, πράγμα που σημαίνει ότι ακόμα και ένα
  μεγαλύτερο ποσό χρέους είναι πιο εύκολο να αποπληρωθεί.

Σχηματικά, οι παράγοντες μεταβολής του δημοσίου χρέους μπορεί να απεικονιστούν ως εξής:

Χιονοστιβάδα
++++++++++++

Αν όμως, λόγω κάποιου τραγικού δυστυχήματος, μια χώρα βρεθεί σε μια κατάσταση όπου το ποσό του
χρέους αυξάνεται και το εγχώριο προϊόν μειώνεται, τότε το πρόβλημα παίρνει διαστάσεις χιονοστιβάδας.
Το δυστύχημα αυτό συνέβη στην Ελλάδα μετά την ένταξή της στο μηχανισμό “στήριξης”.

Τα συγκεκριμένα δεδομένα δεν χωρούν αμφισβήτηση. Σύμφωνα με τα στοιχεία της Γιούροστατ το Δημόσιο
χρέος της Ελλάδας μετά από 5 χρόνια “διάσωσης” όχι μόνο δεν μειώθηκε, αλλά αυξήθηκε κατακόρυφα.

.. html::

    <table class="table table-hover table-stripped"><caption>Πιν. 1 - Εξέλιξη Ελληνικού Δημοσίου Χρέους ως ποσοστό του ΑΕΠ.</caption>
      <thead>
        <tr class="">
          <th>Δημόσιο χρέος</th>
          <th>2008</th>
          <th>2009</th>
          <th>2010</th>
          <th>2011</th>
          <th>2012</th>
          <th>2013</th>
          <th>2014 (Σεπτ)</th>
        </tr>
      </thead>
      <tbody>
        <tr class="">
          <td>% ΑΕΠ</td>
          <td>109.3</td>
          <td>126.8</td>
          <td>146.0</td>
          <td>171.3</td>
          <td>156.9</td>
          <td>174.9</td>
          <td>176</td>
        </tr>
        <tr class="">
          <td>Δις €</td>
          <td>264.6</td>
          <td>301.0</td>
          <td>330.3</td>
          <td>356.0</td>
          <td>304.7</td>
          <td>319.1</td>
          <td>315.5</td>
        </tr>
      </tbody>
    </table>

Το Δημόσιο Χρέος είναι 14,5 δις μεγαλύτερο από το 2009 και κυρίως, αυτό που μετράει είναι ότι το
Δημόσιο Χρέος ως ποσοστό του |ΑΕΠ| είναι 50% μεγαλύτερο από αυτό που μας έριξε στο μηχανισμό
“στήριξης”. Αναμφισβήτητα, το πρόγραμμα “διάσωσης” είναι εκ πρώτης όψεως παντελώς αποτυχημένο ως
προς το διακυρηγμένο στόχο του.

Στην επόμενη ενότητα θα δούμε πιο συγκεκριμένα γιατί η πραγματικότητα είναι πολύ χειρότερη από αυτή
που φαίνεται εκ πρώτης όψεως, γιατί το Δημόσιο Χρέος δεν είναι σε καμία περίπτωση βιώσιμο στα
πλαίσια του προγράμματος “διάσωσης” και γιατί η Ανάλυση Βιωσιμότητας του ελληνικού δημοσίου χρέους
του Διεθνούς Νομισματικού Ταμείου είναι αντιεπιστημονική φαντασία.

.. |ΕΕ|     replace:: :abbr:`EE (Ευρωπαική Ένωση)`
.. |ΔΧ|    replace:: :abbr:`ΔΧ (Δημόσιο Χρέος)`
.. |ΑΕΠ|    replace:: :abbr:`ΑΕΠ (Ακαθάριστο Εθνικό Προϊόν)`
.. |ΕΚΤ|    replace:: :abbr:`ΕΚΤ (Ευρωπαϊκή Κεντρική Τράπεζα)`
.. |ΔΝΤ|    replace:: :abbr:`ΔΝΤ (Διεθνές Νομισματικό Ταμείο)`
.. |ΝΠΔ|   replace:: :abbr:`ΝΠΔ (Νομικά Πρόσωπα Δημοσίου)`
.. |ΝΠΙΔ|   replace:: :abbr:`ΝΠΙΔ (Νομικά Πρόσωπα Ιδιωτικού Δικαίου)`
.. |ΝΠΔΔ|   replace:: :abbr:`ΝΠΔΔ (Νομικά Πρόσωπα Δημοσίου Δικαίου)`
